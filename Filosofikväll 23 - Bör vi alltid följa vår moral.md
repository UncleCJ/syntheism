# Filosofikväll på Noden \#23 - Bör vi alltid följa vår moral? #

*[2017-02-05](https://www.facebook.com/events/457429394644785/)* ([omröstningen](https://www.facebook.com/groups/1342182329143737/permalink/1602058223156145/))

Skillnaden mellan [moral](https://en.wikipedia.org/wiki/Morality) och [etik](https://en.wikipedia.org/wiki/Ethics) - etik är diskussionen om moral?

Syntheismen liknar romarnas polytheism i att vi inte tror på någon Gud som definierar moralen - istället för att placera belöningen bortom livet agerar vi för att få de bästa liven. Religiösa människor är dock generellt lyckligare?

Citat om [moral](https://www.goodreads.com/quotes/tag/morality).

Moralen är en rationalisering av vad man tycker är rätt och fel - men det tycker man oavsett rationalisering? Vi agerar moraliskt långt mycket mer än vi diskuterar eller tänker kring det - i så fall kan man beskriva moral som ett [Kahnemans "snabbt" system](https://en.wikipedia.org/wiki/Thinking,_Fast_and_Slow) och den etiska diskussionen ett långsamt sådant. 

Om man gör sig medveten om sin bias mot det snabba systemet kan man utveckla det långsamma systemet - men vår kultur har utvecklats så snabbt och vi har inte frontallob att omfatta det tillräckligt. AI skulle kunna vara en hjälp att göra oss mer logiskt moraliska - men [Microsoft Tay](https://gizmodo.com/here-are-the-microsoft-twitter-bot-s-craziest-racist-ra-1766820160) är i så fall ett argument mot det. En AI får också svårt att finna en absolut logisk moral - tränas den på mänsklig kunskap och fakta riskerar den t.ex. bli övertygad att färgade begår fler brott och att män är mer produktiva inom vetenskap. Även om den kan göra en logisk analys om varför det ser ut så är det inte uppenbart vilken vikt den bör lägga vid en sån omvärdering.

En aspekt på vårt automatiska beslutsfattande är hur företag definieras enligt hur effektivt de kan ta snabba beslut, och hur klokt de kan ta långsamma beslut. Det kan man försöka maximera genom t.ex. att diversifiera beslutande grupper. "Det är dags att sluta försöka klämma mer juice ur dessa apelsiner och börja plantera apelsinträd"...

I diverse sammanhang kan moralen bli betungande - t.ex. religiöst eller politiskt. Undertecknads instinkt har då blivit att låta moralen bero, man tycker ändå som man gör och moralen kan göra anspråk på att få påverka oss orimligt mycket i både stort och smått - oavsett hur stor verklig konsekvens det får om jag agerar moraliskt eller ej. Ett exempel på såna moraliska krumbukter är Pride-seminiariet "BDSM och Feminism", till synes fullt av feminister som ville omvärdera om BDSM verkligen måste vara så politiskt förkastligt och omoraliskt.

Jung säger att [det bor en hycklare](https://droppedin.wordpress.com/2010/10/21/jung-on-the-general-hypocrisy-of-man/) inom oss alla? Se t.ex. "[Kapten Klänning](https://sv.wikipedia.org/wiki/G%C3%B6ran_Lindberg_(polis))".

Ken Wilber och Lawrence Kohlberg [Theory of moral development](https://en.wikipedia.org/wiki/Lawrence_Kohlberg's_stages_of_moral_development).

Vi har nått en punkt i vår utveckling där den mänskliga naturen inte längre är lika relevant.

Det finns ett överlapp mellan normer och moral - vissa kan vara ganska utdaterade. Det är t.ex. inte längre samhälleligt relevant när vi har preventivmedel, att förbjuda incest, och det kan t.ex. till och med vara fördelaktigt att äta insektsmjöl - men vi tycker fortfarande att det är äckligt.

[Maslows behovstrappa](https://en.wikipedia.org/wiki/Maslow's_hierarchy_of_needs)... oklart vad den hade för koppling till ämnet, utöver diskussion t.ex. om att samhällets implicita (individualistiska?) moral gjort människor ensamma - och att växa upp utan en flerperson-familj är inte bra för barnen.

I samhället antar vi att de flesta (för att förbli delaktiga i gruppen) följer gängse moral - men om någon (sociopatiskt?) bryter normerna har vi inte speciellt starka tvångsåtgärder utöver att förskjuta dem (som sannolikt redan ställt sig utanför vår PK-grupp).

På något sätt definieras moralen utav gruppen - det kan vara som ideologi, av några få långsiktigt tänkande (se [USAs konstitution]()) eller genom mer implicit gruppdynamik. Se även begreppet [Den Store Andre](). Grupppsykologi eller Hivemind fungerar dock inte alls som psykologi på individuell nivå - en farhåga är att grupper kan vara bra mycket "dummare" än dess individer, men också ibland både mer robusta och kraftfulla. En annan aspekt är att utan gruppen kanske vi tappar vår moraliska trygghet (att individualistiska samhällen t.ex. skulle vara mer rasistiska, det är de inte, motsäger den hypotesen).

[Spiral dynamics modell](https://en.wikipedia.org/wiki/Don_Edward_Beck) för moral.